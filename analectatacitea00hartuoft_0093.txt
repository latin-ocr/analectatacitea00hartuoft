X.'

 

Iam in praecedenti capite unum et alterum tractavi locum
(A. IV, 48; H. III, 23 et 25), ubi ad obtinendum sanum
sensum, qui latebat etiam, satis erat alia uti distinctione.
Nunc paulisper in eodem genere subsistam, et transponendis
virgulis aliisve distinctionibus lucem afferre conabor locis vel
obscuris vel sensu cassis; plerumque tamen leni hac medicina
non gravis aliquis tolletur morbus, sed Taciteus restituetur
color solitusque Taciteae vocis sonus.

Ann. XI, 15. Queritur Claudius quod negligatur ars haru-
spicina, quae saepe reipublicae tantopere profuerit;

„Et laeta quidem in praesens omnia, sed benignitati deum
gratiam referendam, ne ritus sacrorum inter ambigua culti
per prospera oblitterarentur”.

structuram verborum admodum impeditam sic supplendo
explicat Nipperdeius: „gratiam referendam (impediendo) ne'’.
Sed quis unquam eiusmodi aliquid omittit et acumini legen-
tium inveniendum relinquit? Quid quod ne supplemento
quidem illo nascitur aliquid quod sensum praebeat huic locor
idoneum. Sic enim illud ratiocinantem inducit Claudium:
„nunc quidem laeta sunt omnia (nec haruspicina nobis opus
est), sed diis gratias referamus cavendo ne haruspicina oblit- Π
teretur”. Multo rectius, ut opinor, hoc foret: „quoniam nunc
benignitate deorum haruspicina nobis opus non est, tanto
magis aequum est nos gratias iis referre cavendo e. q. s.’'.

