2

nemo. Quae res quomodo se habuerit paucis narrare iuvat.

Tacitus et Plutarchus in enarranda Galbae Othonisque
historia permulta habent communia, non solum —-— id quod
vix dicere opus — res factaque, sed etiam rerum narratarum
dispositionem, orationis lumina, sententias et quid non'? Hic
si nobis licuisset sumere id quod sponte se offert — vitarum
scriptorem ex historiis hausisse — incommodi nihil fuisset.
At id ipsum severissima lege sumere vetabamur, quae
gravissimas minabatur poenas: nisi stulti stolidique et in
republica literarum hospites dici vellemus, persuasum nobis
esse debebat e communi fonte hausisse et historicum et
biographum.

Ita de Plutarchi quidem laudibus nihil demebatur: quamvis
enirn multa sumsisset ab alio, suus ei perstabat honor: quae ⁸
alibi in continua aliqua historia invenerat ad Galbam et
Othonem pertinentia, ea excerpta sic digesserat, sic adorna-
verat, sic proposuerat ut iustae evaderent Vitae, eleganter
perscriptae: artifex ergo erat putandus qui honesto liberalique
labore laudabiliter esset perfunctus.

At misero Tacito nihil restabat quod proprium haberet
suumque. Aliunde erat mutuatus cum rebus verba, cum ver-
bis elocutionem, ‚cum elocutione lumina et ornamenta. Non
artifex· erat sed operarius, non scriptor sed librarius, non
liber homo sed servus. Neque unquam, quamdiu scripsit, se
vindicavit in libertatem. Non enim in Historiis solum occur-
runt ea quae Tacito communia sunt cum Plutarcho, sed
etiam in ultima parte Annalium eiusmodi aliquid invenitur ¹).
Ergo ab eo inde tempore cum· primum animum ad scriben-
dum appulit, usque ad illud quo ingens suum absolvit opus
describere poterat . . . altius non sapiebat.

,‚Crede, non quidem quia absurdum sed quamvis tibi absur-

 

1) Ann. XV, 72 coll. cum Plut. Galb. c. 9.

 

