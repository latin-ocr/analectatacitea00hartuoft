83

Livius et ob eam rem multum est in 'eius exemplo praesidii
Cremutio ¹).

Ο Quodsi quis me rogat, quid ergo sit oppositum fidei, in
promptu est responsum. Est discordia, quod vocabulum Ta-
’ cito in deliciis esse videtur, neque tamen semper suo sensu

accipitur. Dabo unum et alterum locum:

H. 1, 53. „Caecina aegre passus (sc. se a Galba peculatus
accusatum) miscere cuncta et privata vulnera reipublicae

malis operire statuit. Nec deerant in exercitu semina dis-

cordiae, quod et bello adversus Vindicem universus adfuerat
nec nisi occiso Nerone translatus in Galbam atque in eo ipso
sacramento vexillis inferioris Germaniae praeventus erat''.
Accuratius fuerat hic agri fertilis imagine uti, in quo dis-
cordiae semina suum sibi facile invenirent nutrimentum:
angebat enim eos conscientia intelligebantque non posse se
Galbae videri *partibus ipsius ex animi sententia deditos. Sed
quaecunque est cetera loci sententia, discordiam esse mentem

³ eorum qui facile a praesenti desciscant imperatore apertum

est. Cf. c. 60 „Ne in Britannia quidem dubitatum. Praeerat
Trebellius Maximus, per avaritiam ac sordes contemptus
exercitui invisusque. Accendebat odium eius Roscius Caelius,
legatus vicesimae legionis, olim discors⁹⁹ i. e. ad resistendum
provinciae praesidi propensus. Et paulo post „eoque discor-
diae ventum”, ubi non de militibus inter se litigantibus sed
de militibus adversus ducem suum contumacibus agitur.

H. II, 7. Cur Mucianus Vespasianusque nondum imperii
frena in manus sumere velint et aliis verbis describitur et hisce:

ι) Quo modo ex Agr. 10, 4 appareat fidem, si eum eloquentia iungatur,
nihil esse posse quam „Zuverlassigkeit” (quod perhibet Andresenus) non asse·
quor: ibi enim curn eloquentia coniungitur (vel potius eloquentiae opponitur)
non fides verum rerum fides. Nostro annalium loco si fides est: „Zuverlassig-
keit’‘ (Glaubwit'rdigkeit hic dixerim potius), nullum prorsus Cremutio argu-
mentum Livius praebet.

 

