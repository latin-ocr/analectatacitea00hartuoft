  
 

:zuefflwwfflmwfflrw-wzwaimis& m , Α ³323 22· ⁷ ², J ’ῑ- 2: ,ἰ , -, .. , ’Μ ζ, « a,
,, , . « >v χ ,, ” › νὴ ‘1⁸² „ ' 32⁴1* ¹4⁷3&ss ι, 'x - γ)-Ῡ

141

imperante Domitiano: tum enim stupOr quidam et torpor
omnium invasit animos, isque (id quod ad nostrum locum

⁸ illustrandum unice veram affert lucem) simul Romanorum

mentes adeo hebetavit ut quid honestum esset, quid turpe
et ignominiosum aut nescirent aut non sentirent et curare
negligerent. Etenim turn „nostrae (i. e. senatorum) duxere
Helvidium in carcerem manUS‚ nos Maurici Rusticique visus (?)‚
nos innocenti sanguine Senecio perfudit†’‚'ut ipse declarat
Tacitus (Agr. 45), quae verba quam‘ contineant confessionem
et proximo anno egregie Boissierius exposuit, et eiusdem
diarii eo fasciculo, quem modo laudabam, si fieri potest, etiam
luculentius. Ergo crudelis illa Domitiani tyrannis plerisque
ademit non prudentiam tantum civilem et politicam, ad quam
semper pauci tantum pervenire solent, sed etiam virtutem
et dignitatem civilem, cuius vel in libera republica vel sub
domino aequiore et leniore admodum pauci sunt expertes.
Hos omnes nunc meliora edocebit Tacitus ; Domitiani qualis
esset dominatio aequales recte perspicere et sentire prae
torpore non potuerunt; hoc damnum‚Tacitus compensabit
accurate Tiberii facinora enarrando. Tiberii ergo tempus illo
narrante· alterum Domitiani tempus fiet, Tiberii facta Domi-
tiani atrocitatem explicabunt illustrabuntque. Et miremur
etiam, qui hac aetate Tacitum accurate legerit, ei tam similes
inter se Domitianum et Tiberium videri?

Taciti, de imperatoribus e gentibus Iulia Claudiaque iudi-
cium ferentis quae sit „fides historica’', dudum multi dispu-
tarunt et acris fuit de hac re inter viros doctos contentio.
In eo autem totam consistere causam ut quaeratur de Tiberio
utrum aequus an cupidus iudex fuerit Tacitus, semper omnes
intellexerunt et nuperrime disertis verbis pronuntiavit Bois-
sierius. Recte ergo Karstenus nostras, cum in hanc rem in·
quireret, ea praesertim collegit quae de Tiberio a Tacito
parum vere narrata viderentur. Cuius libellus („de fide Taciti

