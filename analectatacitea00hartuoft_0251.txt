 

243

Romanis facile est coniicere. Dabo 'ipsa verba, quae nunc
apud Nipperdeium leguntur:

„Neque‚ ut in pedestri acie, comminus certabatur; sed
tamquam navali pugna, vagi inter undas aut, si quid stabile
occurrebat, totis illic corporibus nitentes, vulnerati cum in-
tegris, periti nandi cum ignaris in mutuam perniciem impli-
cabantur.”

Ain vero? Ibine non comminus certabatur, ubi homines
implicabantur inter se? Quidquamne commune est pugnae
hominum in mediis aquis natantium eorumque qui ne aqua
*mergantur omnibus nituntur modis et pugnae navali?
Nihil vidi magis perturbatum· magisque absurdum. Bonum
factum ,quod tamen ipsa textus conditio aliquo modo unde
omnes illae turbae natae sint indicat, et cum morbi origine
sanandi rationem docet. Traditum enim est non comminus
sed comminus minus, unde Iac. Gronovius comminus eminus
fecit, in qua lectione, ut statim< videbimus, pars veri inest.
Nipperdeius abiiciendo minus ultro corrupit locum. Sic, ut
opinor, Tacitus scripsit:
⁷ Neque ut pedestri acie certabatur neque tamquam navali
pugna: vagi inter undas aut, si quid stabile occurrebat, totis
illic viribus nitentes e. q. s.”

Ad pedestri acie sciolus aliquis annotavit, comminus, ad
navali pugna adscripsit eminus; quod e duabus annotationi-
bus natum est comminus minus in textum aberravit. Fuit
cum putarem vocem sed, quae nunc ante tamquam legitur,
retineri posse et ita transponi ut legeretur: sed vagi inter
undas sqq. Sed longe praestat asyndeton quod dedi. Hoc
certum est errare Madvigium pro z'llz'c coniicientem illuc:
absurdum enim videtur niti z'n illud quod occurrat. Hoc dicit
Tacitus: „sicubi pedibus stabile aliquid nacti erant, illum
locum obtinere studebant”‚ non ergo illuc sed z'llz'c nitebantur.

H. V, 17. Stant parati ad proelium, quod toti bello finem

