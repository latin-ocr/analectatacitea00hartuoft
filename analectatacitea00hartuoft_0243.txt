 

235

vitam, neu patruum sibi Othonem fuisse aut oblivisceretur
unquam aut nimium meminisset.’‘

Num quidquam hic desideratur? Immo omnia sunt prae-
stantissima absolutissimaque. Postquam adolescentulo persuasit
in praesentia nihil ei esse periculi, ne in posterum ipse sibi
pericula provocet hoc eum monet argumento: „contentus
esse potes ea dignitate, quam ego in gentem nostram intuli3
quid tibi >opus.ad altiora tendere ?” Et sunt hic omn-ia prae·
clare enuntiata; pulcherrime vero post brevem sententiolam
¹‚satis posteris nobilitatis quaesitum'’ statim subiicitur clau-
sula, qua tota,allocutio quodammodo in unam hanc contra-
hitur adhortationem, qua nihil unquam ad animos commo-
vendos aptius fuit: „proinde erecto animo capesseret vitam,
neu patruum sibi Othonem fuisse aut oblivisceretur unquam
aut nimium meminisset.” Quid vero codex? Post illa: „satis
sibi... quaesitum'’ haec etiam nobis ingerit: „post Iulios
Claudios Servios se primum in familiam novam imperium
intulisse”,· in quibus multa reprehendenda sunt, vix quidquam
est “quod probes. Primum divelluntur iis ea quae utique
iungenda et inter se constringenda sunt. Tum non ita facile
est aptum inde extundere sensum. Quid enirn illud est: „ego
primus in familiam novam imperium intuli’'? Fuitne omnino
Othonis gens tam obscura ut prae ceteris nova recte dice-
retur? Immo pater eius „urbanos honores, proconsulatum
Africae et extraordinaria imperia . . . administraverat’' (Suet.)
et gratia Tiberii floruerat. Tum mire post nomina gentilia
Iulios Claudios Galbae praenomen Servius subiicitur. Hoc vero
absurdissimum quod cum imperiis illis, quae Iulii et Claudii
per longam annorum seriem obtinuerunt, pauci illi Galbae
menses componuntur, tamquam si nihil interesset. Denique
omnia semidoctum produnt hominem, cuius misella annota-

tiuncula debilitari virilem robustamque Othonis orationem
non ultra feremus.

