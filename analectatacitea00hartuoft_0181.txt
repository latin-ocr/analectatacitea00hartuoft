173

“ aliud externi rege& aut qui eadem saevitia usi sunt, nisi

dedecus sibi atque illis gloriam peperere.’‘

Intelligi haec nequeunt, nisi aliquo modo efficitur ut ex-
terni reges imperatoribus Romanorum crudelibus opponantur
Fiet illud si aut delebitur: externi reges qui eadem saevitia
usi sunt, eadem scilicet saevitia, cuius nunc documentum
dedit Tiberius et postea daturi erant et alii imperatores et
prae ceteris Domitianus: nam (quemadmodum rectissime
observat Furneaux) de hoc praesertim cogitat Tacitus, cum
eorum irridet socordiam, qui praesenti potentia sequentis
aevi memoriam extingui posse crediderunt. Post imperatorum
Romanorum, quorum agmen claudit Domitianus, commemo-
rationem, transeundum est ad tyrannos extraneos, non iterum
redeundum ad domesticos reges; quod fit, si aut retinetur.
Nam probari haudquaquam potest Nipperdeii annotatio:
„durch das trennende aut erganzt sich ein apud nos als Gegen-
satz zu externi von selbst.'’ Talia enim si sponte supplentur,
nulla non cuiusvis sententiae pars impune omitti potest. Quodsi
quis non talem, qualem et Furneaux et Nipperdeius statuunt,
oppositionem hic cerni contendit, is doceat, qui ergo homines
verbis qui eadem saevitia usz' sunt significentur.

A. IV, 39. Livillam sibi uxorem a Tiberio petit Seianus
et aliis argumentis usus et hoc:

„Quoniam audiverit Augustum in conlocanda filia non nihil
etiam de equitibus Romanis consultavisse, ita, si maritus
Liviae quaereretur, haberet in animo amicum sola necessi-
tudinis gloria usurum.'’‘

Quis unquam vidit inter se respondere coniunctiones quo-
niam et ita? Tam incredibile mihi illud videtur ut quin cor-
ruptus sit locus non dubitem. Et facillime corrumpi potuit.
Scripsit enim me iudice Tacitus non quoniam verum quomodo,
et nullus est error proclivior quam quo in ‹Tffi (quoniam)

