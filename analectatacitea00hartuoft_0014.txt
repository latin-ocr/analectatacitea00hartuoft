ΙΙ.

Ad rem quam felicissimo acumine perspexit demonstrandam
uno tanturn Woelfflinius hoc utitur argumento:

Plutarchus latine nescit, et si in vitis Galbae othonisque . 4

aliquid perverse, stulte, ridicule narrat, facillimum est Taciti
vocabula indicare quae in errorem eum induxerunt.

Sed exemplorum quibus hoc argumentum illustret magna
Woelfflinio in promptu est copia. Sunt disertissima omnia;
duo tamen eorum maximam mihi habere videntur persua-
dendi vim. Quae illa sint dicam:

Otho, a coniuratis suis vocatus ut se cum illis in castra

conferat praetoria, hoc utitur mendacio quo subitum suum
e Palatio defendat discessum. Rogatus a Galba cur abeat

respondet a se emi aedes vetustate suspectas, nunc se ab
. architecto redemptoribusque exspectari (v. Tac. H. 1, 27).

Res est quam maxime perspicua et e vita sumpta. Si aedes
nostrae aliquod gravius ceperunt detrimentum, architectum
arcessimus; is quomodo sarciri possint debeantque demonstrat.
Tum autem aut solus rem totam suo periculo in se suscipit
aut opus locat, redimitque illud plerumque v'el faber lignarius Ἴ
vel lapidum structor, sed prius cum aliis loquitur fabris ne in
statuendo pretio graviter erret. A nostra autem consuetudine ω
res quarn Otho fingit leviter tantum discrepat3 hic enim
singuli fabri quanto sua pars constet declarant.

Quid vero Plutarchus? Othonem simulasse dicit aedes ,ἶ

 

