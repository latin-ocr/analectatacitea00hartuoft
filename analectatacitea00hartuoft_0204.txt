196

A. ΙΙ, 28 (De causa Drusi Libonis agitur): τ
„Celebre inter accusatores Tironis ingenium erat avidumque
famae malae.’'

Probus, haud dubie, homo fuit et calumniatorum inimicus,

qui istud malae in margine adscripserit; sed boni elegantisque

sermonis naturam ignorabat, qui putarit unquam quemquam

recte dici posse avidum malae famae.
A. II, 30 (Ex eadem narratione):

„Negante reo, adgnoscentes servos per tormenta interrogari

placuit: et quia vetere senatusconsulto quaestio in caput domini Ἴ j}

prohibebatur, callidus et novi iuris repertor Tiberius mancipari

singulos actori publico iubet.”

Satisne perspicuum Tiberii consilium hisee fit verbis, an

putemus ipsum Tacitum magistelli sermone sic illud illustrasse: ’

„scilicet ut in Libonem ex servis salvo senatus consulto quae-

reretur”? Verba iam a Mendoza proscripta etiam ab editoribus

vindicari Tacito est quod indignemur.
II, 54. Clarii Apollinis oraculum adit Germanicus:

„et ferebatur'’ (se. sacerdos dei) „Germanico per ambages

maturum exitum cecinisse.”
Ad per ambages annotavit aliquis ut mos oraculis, quae
verba nunc Taciti commaculant sermonem.

III, 2. Appropinquante Agrippina cum Germanici cineribus ’

Italiae, Drusus Tiberii filius:
„Tarracinam progressus est cum Claudio· fratre liberisque
Germanici.” ’

 

Quis rei ignarus non putet Drusi hie fratrem dici Claudium?

Quis non sentit hic aut ipsi veritati aut sermonis legibus aper·

tissime vim fieri? An credamus salva latinitate pro: „cum 'j
Germanici liberis et fratre Claudio'’ dici posse „cum Claudio

fratre liberisque Germanici”? Immo, Tacitus scripsit: „cum
fratre liberisque Germanici'’, sed in margine aliquis nomen,
fratris addidit. · ‘

