 

279

novum Cimbrorum Teutonumque bellurn Romanis excitare
studentem? Lege, ut omnia recte procedant et aliquam ha-
beant veri speciem: „Gallias et exercitus Germaniae novum-
que bellum cieret.” Hoc homini strenuo nec tamen insano
in mentem venire potest: ut ad rebellandum adducat Gallos,
si non omnes at aliquas nationes, et a Rheno copias in
Italiam alliciat: sic novum atroxque bellum existet.
. Ι .

Η. ΙΙΙ, 46. Daci, ardente in Italia bello, abducto e Moesia
exercitu:

„expugnatis cohortium alarumque hibernis utraque Danuvii
ripa potiebantur, iamque castra legionum excindere parabant,
ni Mucianus sextam legionem opposuisset, Cremonensis vic—
toriae gnams, ac ne externa moles utrimque ingrueret, si
Dacus Germanusque diversi irrupissent.'’

Hic ego cum Viirtheimio meo facere paratus sum, pro
gnarus coniicienti ignarus: apud‘ Cremonam vicisse suos

‘ignorabat etiam Mucianus, quo magis illud a Dacis imminens

periculum, utpote in re ancipiti, metuebat. Non quin et nun-
tius de felici illius pugnae exitu Mucianum eo adducere
potuerit ut Dacis obviam iret: sciebat enim nullam nunc
causam esse cur cum copiis suis in Italiam properaret, hoste
ibi a praesenti exercitu Flaviano iam profligato. Sed pro
„certior factus de Cremonensi victoria” Latine vix dici posse
videtur: „Cremonensis victoriae gnarus.”

H. III, 50. „(Flaviani) exercitus ducesque ad Fanum For·-
tunae iter sistunt, de summa rerum cunctantes, quod motas
ex urbe praetorias cohortes audierant et teneri praesidiis
Apenninum rebantur3 et ipsos in regione bello attrita inopia
et seditiosae militum voces terrebant, clavarium (donativi
nomen est) flagitantium.'’

Quid sibi hic ista vox ipsos velit dicat qui sciat. An duces

