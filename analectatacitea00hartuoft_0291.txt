 

283

mumque reipublicae populi Romani accidit, nullo externo
hoste, propitiis, si per mores nostros liceret, deis, sedem
Iovis Optimi Maximi auspicato a maioribus pignus imperii
conditam, quam non Porsenna dedita urbe neque Galli capta
temerare potuissent, furore principum excindi.’'

Rectene principes opponuntur Porsennae Gallisque, externis
hostibus? Non opinor; sed ut dicat aliquid Tacitus quod
bene cohaereat, pro principum legendum est civium. Totum
istud principum arrogantis magistelli est annotatio, qui ipsum
Tacitum corrigere vellet. Ipsorum autem principum in Capi-

tolii incendio nullae partes fuerunt3 unica atrocissimae rei
causa erat furor populi.

H. ΙΙΙ, 83. Pugnantibus in campo Martio Vitellianis Fla-
vianisque aderat vulgus haud alio animo quarn si gladiatorum
ederetur spectaculum; protrahebantur a spectantibus qui in
aliquas confugerant latebras, spoliis potiebatur populus. Hinc
in eadem urbe simul cruenta caedes erat et insana laetitia.
His eam rem describit verbis Tacitus:

„Saeva ac deformis urbe tota facies: alibi proelia et vul-
nera, alibi balineae popinaeque; simul cruor et strues cor-
porum, iuxta scorta et scortis similes.”

Hic vocer'n q. e. simul Nipperdeius inclusit, et potest ea
sine sententiae damno omitti: neque tamen sic multo evadit
illa elegantior. Remanet enim, quae mihi quidem multo
molestior, incredibilis quaedam hominum et locorum confusio.
Leni transpositione sic Taciti manum restituendam arbitror:

„Saeva ac deformis urbe tota facies: alibi proelia et vulnera,
alibi scorta et scortis similes; simul cruor et strues corporum,
iuxta balineae popinaeque.”

Nunc simul haud inepte principalibus inter se iungendis
sententiae membris inservit.

