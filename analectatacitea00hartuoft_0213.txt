205

Sic Tacitus scripsit3 nam quae post Fon‘tez· Capitonis in codice
’ leguntur: „adimendis assignandisve militiae ordinibus‚” ea
sciolo, qui primus adscripsit, esse reddenda, pro suo acumine
dudum Nipperdeius perspexit. Vel una vox militiae auctorem
prodit.

H. Ι, 85. Postquam perfido consilio imperium Galbae
ademptum in se transtulerat Otho, nondum tamen quies
redierat, ignaris etiamtum civibus iam ad certum exitum
'perductam rem: ⁸

„coacto vero in curiam senatu arduus rerum omnium modus,
ne contumax silentium, ne suspecta libertas; et privato Othoni
nuper nota adulatio.” Verus hic Tacitus agnoscitur, praesertim
in ultimis et privato Othoni nuper nota adulatio, quod egregia
brevitate haec significat: „Otho‚ qui paucis diebus ante privatus
fuerat, facile adulationem a veritate dignoscere poterat; ut-
pote qui saepe illa usus esset ipse.” Ultrane feramus nervos
Taciteos hic incidi puerili additamento atque eadem dicenti,

⁷ quod nunc cum praeclarae sententiae' interitu post nuper in

 

textu legitur? v

H. 1, 87. Obviam Vitellio cum Otho proficisceretur:

„curam navium Moschus libertus retinebat ad observandam
honestiorum fidem.”

Satis perspicua, ut opinor, haec3 sed quo magis appareret
huic duci non accidisse quod accidit Aemilio Pacensi, utin
eius locum alius copiis praeficeretur, deinde, mutato impe-
ratore, in integrum restitueretur (de illo enim in proxime
praecedentibus haec leguntur :- „Aemilio Pacensi, cui ademptum
a Galba tribunatum reddiderat'’) annotavit aliquis immutatus,
quod tamquam si bonae illud esset Latinitatis, scribae in
textum receperunt (post fidem). Exemit Muretus; nostra aetate
fortasse existent editores qui restituant.

H. II, 1. „Ubi Corinthi certos nuntios (Vespasianus) aceepit
de interitu Galbae e. q. s.”

