 

77·

dem ei mortem indictam, facile e cetera narratione, licet illud
{- disertis verbis dictum non sit, effici potest. In fine capitis

praecedentis vel illud omittitur, qua re vel quo modo ei
defensio adimatur (ademptaque defensione): et tamen hoc
non ita facile mente suppleas.

H. 1, 36. „Strepere cuncta clamoribus (sc. in castris prae-
torianis, ubi Otho-imperator proclamabatur) et tumultu et
exhortatione mutua, non tamquam in populo ac plebe variis
segni adulatione vocibus, sed ut quemque affluentum militum

aspexerant, prensare manibus, complecti armis, collocare

iuxta e. q. s.'’.

Est quidem paulo exquisitius dictum complecti armis, sed
non tarn obscure ut ad desperationem ultimam legentes ad-
ducat, ad quam tamen illi adducti videntur commentatores, qui
armis a nom. armi derivarint ¹). Quod quam absurdum sit appa-
rebit, si reputaveris de singulis militibus singulos commilitones ’
complectentibus sermonem hic esse„ Sed estne revera armis
(τοῖς ὅπλοις) complecti tam mira locutio? Nonne multo magis
rem ipsam aptissime significat? Si quis miles, altera manu
clipeum altera telum aliquod tenens, alterum complectitur,
ita ut pone tergum eius clipeus telo tangatur, nonne revera
τοῖς ὅπλοις eum complectitur? Certatim hic ab editoribus
affertur vs. Aeneidis XII, 433:

Ascanium fusis circum complectitur armis.
Quis autem id facit? Nempe Aeneas, qui modo, sanato iam
vulnere, denuo arma induit; armis ergo, id est armatis brachiis,
filium amplectitur. Nam Virgilii editores, illic quoque armos
significari annotantes, ludere videntur. Et quod c. 38 legitur:
aperire deinde armamentarium iussit (Otho), non, ut opinor,
hine apparet hactenus inermes omnes fuisse milites.

 

1) Immemores nusquam illud armi apud Tacitum legi, neque adhiberi posse
ubi de hominibus sermo sit.

