..m ..ww-r v--x-munv-vm--fwwws -.·

 

ἓ
ε

2 87

leguntur, tamen prave sententiam distinguere. Addendum
erat: non posse eos antiquo sensu Romanorum dici populares.

H. Ι, 44. De caede Pisonis haec legimus:

„Nullam caedem Otho maiore laetitia excepisse, nullum
caput tam insatiabilibus oculis perlustrasse dicitur, seu tum
primum levata omni sollicitudine mens vacare gaudio coepe-
rat, seu recordatio maiestatis in Galba, amicitiae in Tito
Vinio quamvis inmitem animum imagine tristi confuderat:
Pisonis ut inimici et aemuli caede laetari ius fasque credebat”.

Post confuderat non ‘distinctio maior sed virgula est po·
nenda; coordinationem, ut loquuntur grammatici, hic habemus
pro subordinatione, estque totius loci seu recordatio -— credebat
schema hoc: „seu, cum in Galba et Vinio gaudium aliqua-
tenus certe minuebatur, de Pisonis morte laetitia plena per-
sectaque erat”.

H. 1, 66. „Lento dein agmine per fines Allobrogum ac
Vocontiorum ductus exercitus, ipsa itinerum spatia et stati-
vorum mutationes venditante duce”‚ (Valens ille est, alterius

⁷ exercitus Vitelliani dux) „foedis pactionibus adversus posses-

sores agrorum et magistratus civitatum, adeo minaciter, ut
Luco (municipium id Vocontiorum est) faces admoverit, donec
pecunia mitigaretur”.

Languidissima sententia multo fiet elegantior si sic dis-
tingues: „venditante duce foedis pactionibus, adversus pos-
sessores agrorum et magistratus civitatum adeo minaciter.
ut Luco e. q. s.” Foede paciscebatur et venditabat spatia
itinerum et stativorum mutationes atque in ea nundinatione
tam diris adversus possessores agrorum et magistratus civi-
tatum minis utebatur ut Luco e. q. s. Quod nunc unum
exemplum sequitur, e quo quibus adversus magistratus tan-
tummodo usus sit minis apparet, tolerabilis est durities. Multo
certe ingratius in tradita ab editoribus distinctione illud adeo

minaciter e. q. s. praecedentibus sine ullo adiicitur vinculo.

