39

Addam quaedam de loco diversi generis, in quo nulla est
J culpa scriptoris, nullum librarii vitium, qui tamen est eiusmodi

’ · ut obiter legentes facile in errorem possint induci. Simul mihi

¹⁸ μ praebet facultatem ad Woelfflinium redeundi, a cuius praeclaro

'⁵' invento tota haec est profecta disputatio. Est H. IV, 79.

Agrippinenses auxilium petebant a Cereale ; interim iam com-

J miserant id quod effecerat ut neque denuo cum Civile facere

possent et illius Romanorum auxilii quam maxime indigerent:

 

Germanos enim dispersos in domibus trucidaverant. Hoc est quod
’.Ἲ- nostratium proverbio dicitur: pone tergum naves suas comburere.
⁴ *Cavete nunc sibi debebant priusquam a clade accepta hostes
(Germani) „reparatis viribus ad spem vel ad ultionem accin-
gerentur”. Namque iam Coloniam intenderat (i. e. consilium
ceperat eo eundi) Civilis cum cohorte integra bellique cupida,
quae Tolbiaci agebat. Sed tristis nuntius eum ab hoc abduxit
proposito: deletam cohortem dolo Agrippinensium, qui „largis

ἶ epulis vinoque sopitos Germanos, clausis foribus, igne iniecto

cremavere’'. Haud dubie de duplici Germanorum caede sermo
hic est, nam primo diversi trucidati Germani dicuntur, dein
cohortem crematam foribus clausis legimus, ubi ergo de uno
tantummodo sermo est aedificio. Atqui hostile facinus a Colo-
niae incolis adversus Germanos commissum potius eo advocatu-
rum erat Civilem quam inde aversurum. Cohors illa cremata
eadem est quacum Coloniam tetenderat Civilis; crematur ea
Tolbiaci, sed dolo Agrippinensium illud factum recte dicitur,
quoniam in finibus Agrippinensium situm est Tolbiacum et
Tolbiacenses ipsi sunt Agrippinenses. Hunc quoque locum
aliquis proponat literarum alicui studioso, quamvis provecto,
sed qui in Tacito hospes etiam est ; mirari mox desinet Plu-
tarcho, cum de militibus urbem Palatiumque petentibus lege-
ret, in mentem non venisse de praetorianis agi.

 

