149

⁵2 modicis penatibus'’ fuisse. Nihil ergo est cur Tiberii ob ean-

dem rem miremur laetitiam. Qui si de ea ad senatum paulo

liberius, quin etiam paulo insolentius, locutus est, quis tam

’· iniquus ut statim iactationem et non ferendam superbiam

,ἑ odoretur? Nonne proloqui ei licebat: „nulli ante Romanorum

’ᾗ eiusdem fastigii viro geminam stirpem editam”? Praesertim,
' si verum erat illud: id autem ipse Tacitus verbis modo allatis
Α testatur. Quid ergoattinebat odiosa ista, praemittere verba:
„tanto gaudio principem affecit, 'ut non temperaverit, quin
iactaret”? Quae et·ipsa inter se certant: nam si illam Tiberii
orationem insolitum gaudium provocavit, nullus iam intempe-
’ rantiae et iactationis relinquitur crimini locus, Cur denique
mordacia ista annectuntur: „nam cuncta, etiam fortuita, ad
gloriam vertebat”? In bono principe facile, eiusmodi ferimus
dicta; malum aliquem fuisse principem ex illis efficere nolu-
mus, Sed hanc iniquitatem non ex studio illo Tiberii cum
Domitiano conferendi natam esse, verum ex alio eam manasse

,- fonte testatur capitis finis:

 

„Sed populo tali in tempore id quoque dolorem tulit, tam-
quam auctus liberis Drusus domum Germanici magis urgeret.'’
Cf. Karstenus p. 92 sqq. de Drusi, Tiberii filii, et Germanici
Agrippinaeque factionibus prudentissime disputans.

A. ΙΙ, 88. „Reperio aput scripTores ¹) eorundem temporum
Adgandestrii principis Chattorum lectas in senatu litteras,
quibus mortem Arminii promittebat, si patrandae neci vene-
num mitteretur, responsumque esse non fraude neque occultis,
sed palam et armatum populum Romanum hostes suos ulcisci.

 

1) In codice est apud scriptores senatoresque, atque sic editur. Quae lectio
cum a nullo mortalium intelligi posset, fuerunt qui eo fundamento uterentur
ad celsas doctrinae turres exigendas. Mihi res admodum simplex videtur: in
nostri codicis avo proavove pro scriptores facili errore scriptum fuit senatores,-
in margine corrector veram lectionem scriptores appinxit. Cuius consilium cum
non perspiceret is, qui illo exemplari ad novum faciendum codicem utebatur,
ex errore et correctione suam sibi lectionem conflavit.

