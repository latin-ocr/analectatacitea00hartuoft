8

fuisse Ostiensis cohortis partes? Illa utrum eo tempore Ostiae
fuerit etiam an in aliquo urbis loco vel prope urbem sit
deversata non docemur, neque ad hanc quidem narrationem
intelligendam quidquam nostra scire interest. In castris prae·
torz‘z's oriuntur turbae istae, a castris praetoriis, quae sunt
ad urbem, Palatium petunt praetoriani. Et ne quis miretur
hoc illos spatium equis emensos, inspiciat Taciti c. 40 eiusdem
libri, ubi de praetorianis haec narrantur:

Othoni armari plebem nuntiabatur. Ire praecipites et occu-
pare pericula iubet. Igitur milites Romani, quasi Vologaesum
aut Pacorum avito Arsacidarum solio depulsuri, ac non im-
peratorem suum inermem et senem trucidare pergerent, disiectat
plebe, proculcato senatu truces armis, rapidi equis forum
inrumpunt ¹).

At Plutarchus Ostia tumultuantes illos advolasse milites
tradit, qui error quantopere totam perturbet narrationem
quivis coniicere potest. At quomodo natus ille est? Scilicet
apud Tacitum legens urbem ac Palatium petunt non intellexit
Plutarchus hoc dicere auctorem suum: „interiorem petunt
urbis partem atque eam ubi Palatium est” et sic ea vocabula
vertit Graece: ἤλαυνον εἰς τὴν Ῥώμην atque Crispinum Ostiae
vehicula armis onerantem facit ²). ’

Paulisper me in hoc loco subsistere velle dicebam: ipsi
mihi quid in eo legendo tractandoque acciderit narrab03
eiusmodi enim illud est ut Woelfflinianum inventum corro-
boret; certe non indignum videtur quod cum legentibus
communicem. Fortasse ne ipsi quidem Woelfflinio, praestan-
tissimo viro, cognitu ingratum erit.

 

1) Cf. Suet. Galba 19: equites quibus mandata caedes erat.
2) Suetonius O. 8 rectissime in narratione de hoc tumultu Ostiensium militum
mentionem facit nullam. De consilio arma illa e praetorio petendi quae namt

paulo sunt obscuriora3 sed cur e praetorio sint petita nunc non curamus,
dummodo inde petita constet.

 

