 

-ε mss-ww wamia-2 ,ιω

(Δ Α , ,ΜΡ-Μωῇωᾞτῖέωψῆᾞ ¹ «κ

 

41

 “ Verum cautiorne et prudentior in proferendis iis quae fando
χ, audivit Tacitus esse solet? Immo vero in errores incidit non
minus ineptos, quam ille est quem ex Euripidis Vita attuli.
Ῑὲ Quid quod prorsus eodem modo peccare potuit. Certe semel
’ἒ id ei accidisse iam pro certo constat. Hoc qui negat, eum

fugit doctissima quaedam, ingeniosissima, ad legendum iucun-
dissima Naberi nostri disputatio in Mnemosynes vol. 20
(A. 1892) p. 410 sqq. demonstrantis quaecunque de Silii
Messalinaeque nuptiis a Tacito traduntur facta esse nunquam

v sed acta in scena quadam, Messalina in hortis suis specta-

culum edente quo Bacchi, Ariadnes, Penthei, Baccharum
partibus viri mulieresque fungerentur nobiles.

De toto autem navigio isto nefario idem statuendum esse
invitus testatur Dio Cassius (Xiphilinus) L. LXI c. 59 ita

> inarranS :

ἐπεὶ δὲ ἐκ τοῦ προφανοῦς ὤκνουν (ii qui Neroni matris occi-

dendae dederant consilium) τὸ ’ἔργον καὶ κρύφα δια φαρμάκων

’ οὐκ εἶχον αὐτὴν οένελεῖν (πάντα γὰρ ἐκείνη ἰσχυρῶς ἐφυλάσσετο),

’ ναῦν ἰδόντες ἐν τῷ θεάτρῳ διαλυομένην τε αὐτην ἐφ’ αὐτῆς καί

τινα θηρία ἀφιεῖσαν καὶ συνισταμένην αὖ πάλιν ὥστε καὶ ἐρρῶσθαι,
τοιαύτην ἑτέραν ταχέως ε’ναυπηγήσαντο.

At, o bone, non Neroni, Poppaeae, Senecae navigii stru-
endi consilium subiecit istud spectaculum, sed Taciti ex eo
nata est narratio, vel potius rumusculi inde orti sunt popu-
lares, quibus aurem praebuit Tacitus. Suspicor autem (nam
quis in tanta rerum perturbatione pro certo quidquam sta-
tuat?) Vespasiani fere tempore in scena actam esse de morte
Agrippinae fabulam ex eo genere quod hodierni homines
„melodrama” appellant, in qua et navigium exhiberetur illi
simile quod antea in aliquo amphitheatro spectatum fuerat„
illam autem fabulam tunicato popello tantopere placuisse
mentique eius inhaesisse ut opinio nasci posset revera hoc
modo Neronem matrem suam de medio tollere esse conatum.

